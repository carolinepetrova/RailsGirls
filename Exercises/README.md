# Задачи за упражнение

## Условия
**Зад 1:** Напишете програма, която проверява дали една година е високосна (за да е високосна трябва да се дели на 4 или на 400, но не и на 100).
Решението на задачата е във файл `is_leap_year.rb`

**Зад 2:** Нека от конзолата се въведат 3 произволни числа. Да се провери дали числата могат да образуват триъгълник и ако да, да се изведе вида му. 

**Зад 3:** Дадени са радиус на кръг и координати на точка. Да се провери дали точката лежи в кръга или е извън него. 


## Цикли
**Зад 1:** Напишете програма, която извежда четните числа в интервала [0,20].

**Зад 2:** Напишете програма, която приема цяло **неотрицателно** число и извежда всички негови делители.

**Зад 3:** Напишете програма, която приема цяло число и извежда факториела му (т.е. ако въведем 5 то факториела му е 5.4.3.2.1 = 120)

## Условия + Цикли + Типове данни 

**Зад:** Прочетете n на брой числа от стандартния вход, запишете ги в списък и намерете най-голямото число от списъка. 

**Зад:** Искате да си направите здравословен ден и трябва да отскочите до зеленчуковия магазин. Съответно сте си направили списък от продукти. Плодовете и зеленчуците, които предлага магазина са:

| Продукт  | Цена (кг.) |
| ------------- | ------------- |
| Ягоди  | 3  |
| Череши | 2.50  |
| Ябълки | 1.75  |
| Праскови | 2.25  |
| Маруля | 1  |
| Домати | 2.75  |
| Краставици | 3.1  |

Съставете програма, която изчислява сумата на продуктите в списъка ви. Програмата ви трябва да спре при написване на команда `done`. Помислете как ще съхранявате данните за цените на продуктите в магазина.

**Зад (с повишена трудност)** Настъпва катаклизъм и всички носители на данни (дискове, облаци, флашки и тн.) изчезват и оставате само с дискети. Вие много искате да запазите селфитата си, за да ги покажете някой ден на внуците си. За жалост и компютрите са се бъгнали и може да качвате само по една снимка на веднъж. Вас не ви се занимава да качвате ръчно снимките си затова пишете скрипт, който автоматизира процеса. За целта вие разглеждате една снимка и и давате приоритет от 1 до 10 (1 е най-висок, 10 е най-нисък). 
По едно време осъзнавате, че дискетата не може да съхрани всички снимки, но вие вече сте направили огромен списък от снимки с приоритетите им. Напишете програма, която сортира снимките по техен приоритет и взима първите N снимки (N e капацитетът на дискетата). 
